# PET-Project-Data-analyst
Тема: Аналіз продажів і прибутковості продуктів магазину техніки
Опис проекту: В даному проекті я проаналізувала продажі та прибутковість продуктів магазину техніки, ринки збуту, продажі та прибутковість по бредам, динаміку продажів. Даний аналіз є особливо корисний для керівників і власників бізнесу оскільки він допомагає:
Визначити популярні продукти, що дозволяє оптимізувати асортимент продукції.
Розуміти прибутковость. Аналіз дозволяє визначити, які продукти приносять найбільший прибуток, що є ключовим для прийняття стратегічних рішень щодо закупівель та продажів.
Цінова політика. Оцінка ефективності поточної цінової стратегії та визначення можливостей для коригування цін з метою максимізації прибутку. Контроль маржинальності продуктів.
Управління знижками. Аналіз прибутковості враховуючи надані знижки, збільшення прибутку через управління системою знижок.
Оптимізувати запаси. Встановлення ефективного управління запасами, щоб уникнути надмірного зберігання товарів, що погано продаються, та забезпечити наявність популярних товарів.
Планування маркетингових кампаній.Ідентифікація продуктів, які потребують додаткової рекламної підтримки, та визначення найкращих періодів для проведення акцій та знижок.
Моя мета - розробити аналітичний інструмент в Power BI для регулярного аналізу продажів та прибутковості по продуктам, що дозволить магазину техніки ефективніше керувати своїми ресурсами, збільшувати прибутки та покращувати задоволеність клієнтів. А також надати практичні поради виходячи з поточної ситуації.

Вибір технологій:
Excel/csv - вхідні таблиці з даними, використовувала для первинного аналізу даних.
Power BI, Power Query - розробила візуалізації та дашборди для представлення аналізу.
Бази даних та SQL - трансформація даних для подальшого аналізу в Python.
Python - виявлення кореляції між загальною кількістю покупок і кількістю покупок зі знижкою.

Результати аналізу, висновки та поради.
Найбільшим ринком збуту є Азія - 36%, при цьому на нього припадає 35% прибутку. Серед брендів найпопулярнішим є Contoso, а найбільше прибутку магазин отримує від продажу товарів бренду Fabricam.
Виявлені тенденції серед продуктів:
Популярні продукти з високими продажами та прибутком:
Камери: Високі продажі, значний прибуток, висока кількість проданих одиниць.
Пральні та сушильні машини: Високі продажі та прибуток.
Проектори: Високий прибуток, помірні продажі.
Продукти з високими продажами, але низьким прибутком:
Ігри: Дуже висока кількість проданих одиниць, але низький прибуток.
Аксесуари: Висока кількість проданих одиниць, але помірний прибуток (наприклад, смартфони, навушники, лампи).
Продукти з помірними продажами та прибутком:
Ноутбуки та смартфони: Високі продажі, але прибуток менший порівняно з обсягом продажів.
Продукти з низькими продажами та прибутком:
Батареї, зарядні пристрої та адаптери: Низькі продажі та прибуток.
Факс машини, сканери: Низький рівень продажів і прибутку.
Рекомендації:
1. Оптимізація асортименту:
Підтримка та розвиток:
Підтримувати високу наявність камер, пральних та сушильних машин, проекторів. Вони демонструють високу прибутковість та продажі.
Забезпечити достатній запас ноутбуків та смартфонів, оскільки вони мають високі продажі, навіть якщо їх прибуток не найвищий.
Розширення асортименту та акцій:
Розглянути можливість знижок або спеціальних пропозицій для аксесуарів з високим попитом (наприклад, ігри, навушники, лампи) для підвищення їх прибутковості.
2. Маркетинг та промоції:
Цільова реклама:
Зосередити рекламні зусилля на продуктах з високим попитом та прибутком, таких як камери, проектори та пральні машини.
Використовувати спеціальні пропозиції та знижки для продуктів з високими продажами, але низьким прибутком, таких як ігри, щоб збільшити обсяги продажів і покращити прибутковість.
Просування нових продуктів:
Розробити кампанії для просування продуктів з низькими продажами, але потенційно високою прибутковістю, якщо їх можна оптимізувати (наприклад, аксесуари для комп'ютерів, навушники).
3. Управління запасами:
Оптимізація запасів:
Регулярно перевіряти рівні запасів для популярних товарів, таких як камери та пральні машини, щоб уникнути дефіциту.
Зменшити запаси товарів з низьким попитом, таких як факс машини та сканери, для зменшення витрат на зберігання.
4. Аналіз цінової політики:
Коригування цін:
Переглянути цінову політику для продуктів з високими продажами, але низьким прибутком, таких як ігри, щоб підвищити їхню прибутковість.
Проводити акції та знижки для продуктів з низькими продажами, щоб стимулювати попит та зменшити запаси.

Аналіз наданих знижок показує, що компаніє підтримує середній рівень знижки по кожному продукту на рівні 10%. Не виявлено продуктів, які стають збитковими в результаті надання знижки. З метою збільшення прибутку та збереження лояльності клієнтів рекомендується замість надання 20% знижки - пропонувати меньший відсоток знижки.
Також виявлено сильний кореляційний зв'язок між загальною кількістю продажів та кількість продажів зі знижкою, що підтверджує ефективність знижок як інструмент заохочення до покупки.
